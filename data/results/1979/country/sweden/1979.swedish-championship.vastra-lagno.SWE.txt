
Ebbe Rosén och Olle Wenrup från Mälarhöjdens KS leder efter första dagen.  -Vi
hade tur med vindarna idag, konstaterar Olle Wenrup.  Vinden under den första
SM-dagen var något för svag för hemmaseglarna Staffan och Anders Eklund.
Sjätte plats ligger de på tills vidare.	SM-start i svag vind PER LUNDQVIST Text
och foto

 

(VÄSTRA LAGNÖ) SM-seglingarna i 5-0-5 inleddes under torsdagen med den svenska
eliten församlad på Gälnan utanför Västra Lagnö.

Startfältet består av 21 båtar från öst- och västkusten. Bland de absoluta
favoriterna finns arrangerande Trälhavets BK:s brödrapar – Staffan och Anders
Eklund – som efter första dagens två seglingar ligger på sjätte plats.

Staffan och Anders tog andraplatsen i förra årets SM som gick i Hovås på
västkusten. Vann gjorde då Karl-Erik Nilsson och Jan Calvert från Tjuvkils KK,
vilka finns med även i årets SM.

 

Bröderna Eklund är dock favoriter till segern i år. Av fyra EM-kvalseglingar
där SM ingår som den fjärde och sista, har de vunnit tre och är redan klara för
EM.  Det finns dock en hake för deras favoritskap. Staffan och Anders trivs
bäst då det friskar i ordentligt. De har visat sig överlägsna i hårt väder, men
är mer resonabla i lätta vindar.

-"Det ska helst blåsa sex m/sek eller mer" säger Anders som med sina 90 kilo
gastar sin äldre och något lättare bror som håller i rodret.

-"Att vi går bäst i hård vind beror till stor del på de nya segel som vi
skaffat till i år. I lätta vindar blir marginalerna mindre och det är svårare
att rycka loss från de övriga i fältet."

SVAG VIND Torsdagens seglingar inleddes tyvärr på en mycket stilla och blank
Gälnan. Första starten fick också skjutas upp i väntan på vind.

Då fältet slutligen kom iväg, visade sig vägvalet vara utslagsgivande. Den
nyckfulla vinden gjorde att fältet ganska omgående splittrades. Bröderna Eklund
låg sexa på de första rundningarna, men föll så ner till 13:e plats efter
första länsen.  Efter nästa läns hade de dock plockat sju placeringar och efter
sista kryssen gick de i mål som sjunde båt. Vann gjorde Ebbe Rosén och Olle
Wenrup från Mälarhöjdens KS före Karl-Erik Nilsson och Jan Calvert, Tjuvkils
KK.

Även i andra köret var det måttliga vindar med cirka 2 m/sek som mest. Segrarna
i första seglingen kom att dominera även den andra och var hela 31 minuter före
tvåan i mål. På sista kryssen vände också vinden hela 180 grader och båtarna
kunde länsa i mål.

EKLUND TREA Andra båt blev på nytt Nilsson och Calvert med bröderna Eklund på
tredje plats. Även ett annat par från Trälhavets BK placerade sig bra. Det var
Mikael Wallin och Jonas Hallberg, som i en lånad båt tog en 19:e plats i första
och en 8:e plats i andra köret.

Efter första dagens två seglingar toppar alltså Rosén/Wenrup före
Nilsson/Calvert och bröderna Bergström från GKSS. Staffan och Anders Eklund
ligger sammanlagt på sjätte plats med fina chanser att avancera under de tre
följande dagarnas seglingar.

VI HADE TUR Olle Wenrup som gastar i ledarbåten var givetvis nöjd efter den
lyckade första dagen.  -"Visst lyckades vi bra, men mycket beroende på att vi
hade tur med de nyckfulla vindarna. Jag hoppas att det skall bli jämnare vindar
och litet mer blåst, vilket skulle innebära tätare seglingar och mer spänning."

Läs vidare och se vem som till slut blev Svensk Mästare

 


505 Sweden Archive Home

— Sv.505 Förbundet —

Uppdaterad 2021-11-11


-----------------------


Segrarna i årets SM för 5-0-5 jollar: rorsmannen Karl-Erik Nilsson och gasten
Jan Calvert till höger, med priserna för deras bedrift.	KARL-ERIKS FJÄRDE SM

(VÄSTRA LAGNÖ) SM i 505 fick med söndagens enda segling en värdig avslutning.
Efter tre dagar med lätta vindar och nyckfulla vindkantringar kom blåsten till
sista dagens segling som också vanns av totalsegrarna Karl-Erik Nilsson och Jan
Calvert.

Hemmaseglarna, Staffan och Anders Eklund lyckades inte försvara fjolårets
andraplats, men bärgade en fin fjärdeplacering.

Arrangerande Trälhavets BK kunde alltså glädja sig åt ett "riktigt race" under
finaldagen.  SM-seglingarna inleddes under torsdagen på Gälnan utanför Västra
Lagnö med två seglingar fyllda av vindkantringar och ojämna vindar. Även
fredagen och lördagen var besvärliga för såväl seglare som arrangörer.

På fredagen kunde endast en segling genomföras, då det blåste så litet. Starten
fick skjutas upp i väntan på att seglen skulle kunna fyllas. Det blev också
tävlingens längsta kör. Två båtar uteslöts då de inte lyckades ta sig i mål
inom maxtid, en timme, efter segrande båt.

TVÅA Vann gjorde bröderna Krister och Martin Bergström GKSS före hemmabröderna
Eklund, Trälhavets BK och på tredje plats kom Stefan Ericsson och Kjell Lidman
även de GKSS.

Även lördagens seglingar fick skjutas upp i väntan på vind. Fältet kom till
slut iväg i sakta mak och kraftiga vindkantringar gjorde att banan fick läggas
om. Segrarna blev förra årets svenska mästare Karl-Erik Nilsson och Jan Calvert
Tjuvkils KK före torsdagens dubbelsegrare Ebbe Rosén och Olle Wenrup,
Mälarhöjdens KS och på tredje plats hamnade Trälhavets BK:s bröderna Eklund.

Lördagens andra segling fick avbrytas på grund av allt för lätta och ojämna
vindar.

Söndagens avslutande kör gav sig iväg i måttliga vindar som dock ökade till
ungefär sex m/sek och sedan höll sig stadigt utan kantringar. Paret
Nilsson/Calvert tog ledningen direkt från start före bröderna Bergström och
tillika, bröderna Eklund. Den ställningen höll sig sedan fram till mål och
segrarna skar alltså mållinjen som svenska mästare. För Karl-Erik Nilsson var
det den fjärde SM-titeln och han var givetvis nöjd med sin fina svit:
2,2,4,1,1.

 

Staffan Eklund	Anders Eklund Bröderna Staffan (t v) och Anders Eklund från
arrangerande Trälhavets BK, slutade på fjärde plats. De laddar nu för NM nästa
helg, där de är titelförsvarare. Bröderna hoppas på hårda vindar där de visat
sig mycket överlägsna hittills i år.

SKÄRPNING - "Det har inte gått så bra för oss tidigare under säsongen och vi
hade inte allt för stort hopp inför SM. Vi hade trott att bröderna Eklund
skulle bli allt för svåra, men skärpningen infann sig tydligen lagom till SM."

På andra plats slutade GKSS-bröderna Krister och Martin Bergström och totaltrea
blev Ebbe Rosén och Olle Wenrup, Mälarhöjdens KS.

Bröderna Eklund Trälhavets BK tog fjärde platsen efter en, med första seglingen
borträknad, jämn serie: 7,3,2,3,3.

De lyckades alltså inte försvara fjolårets andraplats i SM, men det var heller
inte önskeväder för de båda bröderna som trivs bättre i hård vind.  -
"Visserligen var det hård konkurrens, men vi är inte riktigt nöjda med
fjärdeplatsen," säger Staffan.  - "Jag skall inte skylla på vädret, men vi har
hittills i år lyckats bättre i hårdvind, då vi har fin gång på båten."

Nästa helg går NM i Köpenhamn och bröderna Eklund håller tummarna för friska
fläktar, då de är titelinnehavare och givetvis vill försvara mästerskapet.

PER LUNDQVIST

Resultat från SM i 5-0-5 på Gälnan, Västra Lagnö: 1. Karl-Erik Nilsson/Jan
Calvert Tjuvkils KK 2. Krister Bergström/Martin Bergström GKSS 3. Ebbe
Rosén/Olle Wenrup Mälarhöjdens KS 4. Staffan Eklund/Anders Eklund Trälhavets BK
5. Stefan Ericsson/Kjell Lidman GKSS 6. Thomas Widstrand/Per-Anders Hallberg
GKSS 7. Bo Ferm/Jan Ferm SS Gullmar 8. Arne Malm/Torbjörn Linderson Flaxenviks
SS 9. Jan Nilsson/Dan Stenberg Halmstads SS 10. Anders Avén/Karl-Mikael
Andersson SS Sjöhästen 11. Mikael Wallin/Jonas Hallberg Trälhavets BK

 

	
Ebbe Rosén och Olle Wenrup från Mälarhöjden tog hem bronset när SM avgjordes i
seglingens 5-0-5 nu i helgen. Ebbe och Olle tog bronset före fyran, bröderna
Eklund från arrangörsklubben Trälhavets BK, tack vare att man fick två
förstaplaceringar i delomgångarna. Tävlingarna som gick utanför Ljusterö hade
samlat 21 trogna ekipage som i både stiltje och åska fick pröva på vad de går
för.

Foto: PEKKA KARLSSON

SM-rapport i 505 Bulletinen

Gällnan och Roslagens "Pärla" glömmer vi inte i första taget och vädret
förstås. Juli är normalt en bra månad, men i år slog allt fel. De två första
seglingarna vanns av Ebbe Rosén/Olle Wenrup, att vindarna ställde till bekymmer
för arrangören har vi många vittnen på. Göran Söderström ordnade en fin
regattafest, vi hade kul alla, utom personalen. Sista seglingen var bäst där
tog Nilsson/Calvert starten och ledde ända i mål. Favoriterna på hemmaplan kom
av sig troligen av SM-frossa. De fick nöja sig med en 4:e plats. Trots att de
två första placeringarna gick till andra sidan så skall de ej känna sig säkra,
vi kommer igen.

Till sist vill vi tacka TBK för ett välorganiserat SM!

Resultat:

1:a Nilsson/Calvert 3:a Rosen/Wenrup 4:a Bröderna Eklund

och jag S 6434 8:e plats

Hälsningar ARNE MALM

SM 1979

Årets SM gick den 11-15 juli på Gälnan utanför Västra Lagnö i Stockholms norra
skärgård och som vanligt gällde SM som det fjärde och sista kvalet.

Onsdag Invigningsdag med inmätning av segel. I hällregn lyckades vi tack vare
listigt uppsatta SM-skyltar ta oss fram till hotellet strax efter middag. Det
första att göra var att lämna in seglen för kontroll, och när regnet slutat tog
Bellman gräsplätten runt den vackra midsommarstången i besittning. Efter att ha
rest rorsmanstält och gasttält tog vi oss ner till hamnen för snabbriggning. På
kvällen var det invigning, då vi dyrt och heligt utlovades perfekta
förhållanden på den underbara Gälnan. Därefter korvgrillningsparty med mycket
öl. Trevligt!

Torsdag Första seglingsdagen med två race. Åsa Bodén-väder, d v s superlätt
vind växlande mellan N och S. Ebbe och Olle överlägsna segrare i bägge kören.
Stor oro i Göteborgslägret.

Fredag Tredje racet. Buskigt liksom under gårdagen. Bröderna Bergström lyckas
vinna efter hård fight med bl a Ebbe och Olle. Sista kryssen hemsk, åtminstone
för oss. Vi lyckas förlora 10 placeringar, verkligt starkt. På eftermiddagen
spelades den traditionella landskampen i fotboll mellan Göteborg och Stockholm,
Göteborg vinner knappt men klart på poäng efter diverse regelvidrigheter från
stockholmshållet och kan därmed lägga ännu en seger till handlingarna. På
kvällen hölls det årligen återkommande årsmötet.

Lördag Fjärde och femte racet. Även denna dag Åsa-väder, nu med inslag av åska.
Svag vind det första varvet, därefter ett 180-gradersskift i samband med ett
åskmoln. Äntligen lite hygglig vind på ca 8 m/s, vilken dock avtog mot slutet.
Kalle och Janne vann. Femte köret blev avbrutet efter ett varv p g a stiltje.
På kvällen fest. Uppskattades av samtliga utom personalen.

Söndag Äntligen lite jämn västkusttvind. 8-10 m/s och ingen kunde göra något åt
Janne och Kalle, vilka genom denna spik säkrade SM-segern. Olle och Ebbe hade
under gårdagens fest effektivt tagits omhand av den käre Bellman. Vilket
resulterade i stort ras på andra kryssen. Själva lyckades vi faktiskt hålla en
sjätteplats fram till sista lämärket, där vårt trapetssystem brakade ihop.
Genom detta fatala missöde fixade Deadly Delicious och Janne/Danne ner oss till
en åttondeplats i mål.

Stökiga seglingsförhållanden men fin seglingsorganisation. Tycker jag i alla
fall. Göteborgarna visade åter att jämnhet vinner i längden, både vad gäller
segling och fotboll.

Anders Avén, i Trouble

RESULTAT SM 505 1979

 1. 6621 Karl-Erik Nilsson/Jan Calvert		 6 2. 6718 Krister Bergström/Martin
Bergström	10 3. 6841 Ebbe Rosén/Olle Wenrup			11 4. 6630 Staffan
Eklund/Anders Eklund		11 5. 6143 Stefan Eriksson/Kjell Lidman		16 6.
6829 Thomas Widstrand/Per-Anders Hallberg	20 7. 6072 Bo Ferm/Jan Ferm
28 8. 6434 Arne Malm/Torbjörn Lindersson		32 9. 6709 Jan Nilsson/Dan
Stenberg		35 10. 6144 Anders Aven/Karl-Mikael Andersson	39 11. 5227
Michael Wallin/Jonas Hallberg		44 12. 5720 Johan Rundgren/Hans Jörnén
48 13. 6693 Peter Josefsson/Stefan Josefsson	52 14. 5797 Anders
Malmström/Stefan Blidner	54 15. 6680 Christian Pettersson/Lisbeth Dahlén	55
16. 5635 Jan Knute/Hans Andersson		58 17. 3147 Per Oskarsson/Lars Edström
59 18. 4422 Ulf Dunberg/Lars Johansson		59 19. 6631 Staffan
Wincrantz/Anders Wincrantz	59 20. 5129 Göran Andersson/Erik von Zweigbergk	70
21. 4718 Jan B Eriksson/Per Eriksson		85 Segrarna i årets SM för 5-0-5
jollar: rorsmannen Karl-Erik Nilsson och gasten Jan Calvert till höger, med
priserna för deras bedrift.

 


505 Sweden Archive Home

— Sv.505 Förbundet —

Uppdaterad 2021-11-11

