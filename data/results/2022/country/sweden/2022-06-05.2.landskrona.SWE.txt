Int.505 förbund Sverige

https://www.facebook.com/int505sweden/posts/pfbid02wDt3CMPggBy6U3m7ftuU5zTiNyfpUXzibbX4SUdVqhFMuKuNRBaCTbRbY1N5sSXtl

Tomas och Linnea Berg överraskande vinnare av Parbleu SWE 505 CUP 2 i Borstahusen

Söndagen började med uppskjutna seglingar på land. Skulle det bli något? Jo, en sydlig vind på 2-4/5 m/s kom och det blev två fina seglingar, om än med ganska givet vägval enligt vinnande teamet Tomas och Linnea Berg. 

Tomas med dotter Linnea var klara på att tidig start och ut på vänsterkanten var det som gällde. De startade som tredje båt i gaten och de var först uppe vid kryssmärket, om än knappt, i dagens första segling. En snabb gippsättning av spinnakern från tvåan Malin Broberg/Johan Röök gjorde att de tog ledningen, en ledning de drygade ut ända in i mål. Tomas och Linnea tvåa och Per och Lars Wester trea. Peter Bökmark/Martin Persson seglade in som femma och var fortfarande i ledningen totalt.

I det som kom att bli sista seglingen satsade Tomas och Linnea på att starta allra först, när gaten öppnades och så rakt ut på babordskanten. Taktiken lyckades vilket gav en ledning, vid första märket, som de drygade ut till en mycket klar vinst. På platserna närmast kom de två danska teamen, Jörgen och Jacob Bojsen-Möller tvåa och Fabiola och Michael Wonterghem trea. Peter och Martin gjorde sin sämsta segling – en åtta och därmed var det klart. 

Tomas och Linnea vann på 10 p, före Peter och Martin på 12 p. och med Per och Lars på 15 p. Samma poäng hade Jörgen och Jacob, på plats fyra, men de hade ingen seger, till skillnad från Per och Lars. Trippel BKSS på prispallen. Att det skulle bli ett mixteam överst på pallen var inte helt otippat, men det var nog få som trodde att det skulle bli Tomas och Linnea. Som vinnare fick de utöver ”vanliga” priser också 1 000 SEK som vinnare av deltävling 2 i Parbleu SWE 505 CUP 2. Stort TACK till Borstahusens SS för fina arrangemang! GRATTIS till vinnarna och till alla deltagare för fina insatser. Nästa SWE 505 CUP-tävling går 8 - 10 juli i Gävle i samband med Nom och SM. Många lär vara revanschsugna. Alla resultat på 
