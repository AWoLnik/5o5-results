<html>

<head>
<title>5o5 EM-75, ST MORITZ</title>
</head>

<body bgcolor="#FFFFFF" vlink="#000080">
<table border="0" cellpadding="2" cellspacing="0" width="100%" bgcolor="#FFFFFF">
	<tr>
		<td>
		<blockquote>
			<p align="left"><b><font size="6">5o5 EM-75, ST MORITZ</font></b><font size="6">
			</font>
			<p align="justify"><font size="4">Det var ett lite seglingstrött svenskt lag som gav sig av från Danmark till Schweiz. Ca. 175 mils körning innan vi var framme, men de sista 8 milen var absolut de jobbigaste. Både för bil och människor. St. Moritz ligger nämligen på 1800 m höjd och vi var tvungna att besegra ett bergspass
    på 2500 m för att komma dit. Tänk att ligga efter en ölbil på ettans växel... fullgas ... i en halvtimma.</font><p align="justify">
			<font size="4">Väl framme installerade vi oss snabbt, några besättningar tältade och de andra tog in på hotell. Campingen skulle vi dock ångra då Moritz ligger så högt upp att det ofta är minusgrader på natten, även på sommaren. Man var tvungen att sova i dubbla omgångar kläder, dunjacka, sovsäck, filtar.... huu vad kallt det var.<br>Innan EM gick Ski Yachting'en av stapeln och våra finska bröder ställde upp här. De var mycket framgångsrika... i skidåkningen. Det svenska teamet laddade upp med bara skidåkning. Tänk er att åka skidor i augusti, strålande solsken och klädsel T-shirt och jeans. Kl. 12.00 på dagen var snön för blöt för åkning och då intogs lunch uppe på toppen istället.<br>
			<br>Silvaplana See där seglingarna skulle gå av stapeln var inte speciell stor. I Sverige hade den knappast godkänts för ett mindre distriktsmästerskap.<br>Slörtriangeln seglades två varv. Seglingskommittén stod på land och skötte allting. När starten var klar, tog man sin Land Rover och åkte upp till målet. Den förhärskande vinden ("Moloya") gick längs med sjön och hade en styrka på 5-12 m/s. Vinden ökade ofta undan för undan i seglingen, vilket gällde att man såg upp med.<br>
			<br>I första seglingen stod vinden stadigt hela tiden, men både andra och tredje dagen låg sjön spegelblank och det ösregnade. Många passade på att åka till italienska Levino för att
    köpa rekordbillig sprit och cigarretter. Det låg två timmar från St Moritz med bil och man fick åka genom en 5 kilometer lång bergstunnel för att komma dit.<br>Efter denna utflykt kunde dock de resterande seglingarna genomföras program enligt. Moloya vinden hade kommit tillbaka.<br>
			<br>Från seglingarna kan sägas att John Loveday/Lew Dann vann helt överlägset. Första seglingen vann de med 5 1/2 min tillgodo på tvåan. Nytt världsrekord! Annars var det mycket jämnt i toppen och det skiljde inte många poäng mellan 2:an och 7:an. Bland svenskarna blev Eckeström/Calvert bäst, med en något överraskande fjärdeplats. De övriga svenskarna höll sig dock längre ner i prislistan. Kalle Nilsson var tvungen att segla med en schweizisk stand-in då Flemming var sjuk i halsfluss
    hela veckan. Bröderna Bergström överraskade med en fin 6:e plats i första seglingen. Mycket bra gjort under första säsongen i 505. EM avslutades med prisutdelning på de magnifika Grand Hotel.&nbsp;<br>Det skulle behövas minst en hel bok för att beskriva hotellet. Om man jämför så får man betrakta Park Aveneu Hotel i Göteborg som ett billigt kyffe.
			</font>
			<blockquote>
				<p align="justify"><font size="4">RESULTAT<br>
				<br>&nbsp; 1. John Loveday/Lewis Dann 1,1,1,2,2,5<br>&nbsp; 2. Hugh Bourn/Pusinelli 3,11,11,3,3,1<br>&nbsp; 3. Marcel Buffet/Moreau 13,12,5,4,7,2<br>&nbsp; 4. Göran Eckeström/Jan Calvert 2,6,9,21,6,8<br>&nbsp; 
				5. Claudel/Claudel<br><br>24. Thomas Rudewald/Martin Uulas<br>25. Krister Bergström/Martin Bergström<br>31. Lars Bertén/Tore Andersson
				</font>
				<ul type="square">
					<li>
					<p align="justify"><font size="4">
					<a href="../../vm/75/bermuda75x.htm"><b>Engelsk
        rapport från VM på Bermuda</b></a> (med bilder)</font></li>
					<li>
					<p align="justify"><font size="4">
					<a href="../../vm/75/vm75.htm"><b>Svensk
        rapport från VM</b></a></font></li>
				</ul>
			</blockquote>
		</blockquote>
		<p align="center"><font size="4">&nbsp;
  </font></td>
	</tr>
</table>

<p align="center"><font size="4">
	<a href="../../../flash.html">
	<img
    src="../../logo505.gif" border="0" width="71" height="49"><br>
	505 Sweden Archive Home</a></font></p>
	<p align="center"><font size="4">&#8212;
	<a href="http://www.int505.se/">Sv.505 Förbundet</a> &#8212;</font></p>
    <p align="center"><font size="4" color="#808080">
	Uppdaterad 
	<!--webbot
    bot="Timestamp" s-type="EDITED" s-format="%Y-%m-%d" startspan -->2019-04-17<!--webbot
    bot="Timestamp" endspan i-checksum="12301" --> </font><font size="4"><br>
&nbsp;</font></p>

</body>
</html>
