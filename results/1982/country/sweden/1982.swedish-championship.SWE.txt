SM - 82
SM eller KM eller vad det heter i Grötvik Halmstad ASSÅ!

 
Årets färg: TURKOS!
Årets läte: GOBBLE, GOBBLE!

artikeln är från fivebullen vintern -82/83

Att five-o-five klassen(och i denna speciellt medvetna grupper) varit
ett steg före allmänheten, vet vi invigda om sedan länge. Men nog är
denna höst alldeles speciell.  Folk till o med klär sig som kalkoner.
Fantastiskt! Nog om detta. Glada i hågen och med full fart på bågen
intogs Grötviks förbaskat trevliga lilla hamn förbaskat behärskat.
Halmstadsbukten log och vi förstod, att tälta inte alls gick, för det
hade några försökt och blivit bortkörda av batong Nissar så det så!

Nåväl farväl du tältduks doftande insomningsstunder i fotogenlampans
flämtande sken. För oss laglydiga i alla fall. Vi var inte många. Desto
fler var de, som varje morgon o kväll strömmade in och ut ur en
skogsdunge 20 meter från hamnen. Intresset för Wood-craft var enormt och
kriminaliteten i denna dunge 100%. Tält på tält(bildligt då) så långt
ögat kunde se. Av allt detta syntes utifrån inte ett smack. Smackandet
var väl annars det, som skulle ha kunnat förråda denna mindre sovstad
till Halmstad. Vi laglydiga sov under tvåor med antenn. Tornados
förståss! Det gick alldeles utmärkt. Enda problemet var en igelkott som
kom på besök och det var ju inte mycket till problem.

Problem hade (OCH HAR!!)däremot små-kalkonerna, som trots flera säsonger
tydligen fortfarande inte lärt sig vad som är upp och ned på det där
ballong-seglet där framme. Förvånad skotade nämligen herr? Edström in
meter efter prasslande dynac skot i båten. Visserligen under träning,
men ändå va! Distriktsmästare 82. Jo jag tackar ja!!   Nog om detta.

Falukropparna slog som vanligt knock-out på oss övriga genom sina
välmaskerade små hyss. Dom gör det vi andra snackar om. Eller vad sägs
om tung rock, dundrande ur vattensäkra högtalare monterade som
inspektionsluckor? Allt naturligtvis gratis från en firma, som genom
telefonbearbetning övertygats om denna ringa investerings saliggörande
inverkan på försäljnings- kurvorna. Sidotankarna fungerar perfekt som
högtalar lådor och kunde kropparna lära sig surfa på ljudvågorna vore de
oslagbara. Förutom tung rock, kunde vi även avnjuta sågning i svart mast
fast fel, samt styrbords-start på babord, med vidhängande kras ljud.
10-0!

På årsmötet avtackades Calle Wincrantz för sin långa tjänst som
sekreterare. Han har verkligen ställt upp. Förhoppningsvis får vi se
honom både lite här och där även i fortsättningen.


FOTBOLLSMATCHEN:

spelades för ovanlighetens skull på en förmiddag. Detta gjorde inte oss
starka vältränade Stockholmare någonting. Göteborgarna var däremot klart
chockade. Flämtande och fel-passande försökte de hela tiden få domaren
att avkorta speltiden.

Till slut tröttnade vi på detta gnatande och slog efter briljanta
kombinationer in 1-0 i krysset på volley. Göteborgarna såg ut som om dom
just ätit "röttepickar från köttedala" hela bunten. Det hjälpte inte ens
att Krister kastade sig handlöst än hit, än dit, resulterande i vackra
blodkakor över hela kroppen. Detta hade han sett andra backar göra under
VM:et med gott resultat. Vad han inte sett, var att detta beteende
endast var rekommendabelt i de fall motståndarna var i närheten. Efter
detta ökade Stockholmarna raskt till både 2-0, 3-noll. Janne Calverts
fula efterslängar bäddade för nästa urladdning, 4:an, 5:an, 6:an, 7:an,
8:an och 9:an kom som på beställning. Alla baljorna i krysset, efter
dröm-fotboll. Slutresultat: 9-0 till Stockholm. Detta resultat baseras
inte på fakta(som ni åskadare vet) utan endast på att bullen detta år
trycks på östkusten.

FESTEN:

blev som vanligt väldigt spontan. Att arrangörerna dessutom lyckas ordna
fantastiskt käk för fantastiskt lite pengar gjorde inte det hela sämre.
Varmt tack till kocken och allt inblandat. Alla inblandade inräknade.
Sångtävlingen blev hård och jämn. Annelis höga C med vibrato får dock
anses ha avgjort till huvudstadens fördel. Nämnas skall dock att några
inhyrda proffs fick oss huvudstadsbor att för en kort sekund tappa
rösten. Dessa öppnade med en sådan intensitet och volym, att det stundom
varit riktigare att sitta uppe i taket. Där befann sig nämligen
servicen. Domptörer finns det gott om, men ingen som alias Hasse från
Götet! Eller vad säger alla vi, som efter ett par minuters fintande fann
oss själva och andra hukandes under borden, sjungandes något mystiskt
arabinfluerat trams. På detta svarade Huvudstaden med kollektiv
flottilj-mooning. På detta svarade Götet med tvenne snopping(ganska slak
insats, men ändå nytt och fräscht). Lasse(som jungfru!!??) rörde oss
verkligen till tårar med sitt barnaansikte och sin oskyldiga stämma.
Peter(patrulledare) däremot upprörde oss med sin barska stämma och
hemska patrull, som kom för ett knu..! Texten i övrigt var väl knappast
lämpad för vare sig blåvinge och/eller vargungeöron. Men för våra var
den bra. Väldigt charmigt!  Som vanligt en aning förvirrade droppade
till slut folket av, undrandes vad som egentligen hade hänt. Ännu en
lyckad SM-fest var till rumpa.

OM SJÄLVA SEGLANDET:

kan väl sägas att många kör var täta, samt att båtfart var viktigare än
taktik. Banan fick väl tyvärr lite av karaktären av rundåkning. Mottot
var: mot land!, men inte för långt, för då missade man den där perfekta
skruven upp mot kryssmärket. Vindar fick vi både lätta och tunga.
Gemensamt för dom var de dryga 30 grader de innehöll. Kranar blevo röda,
seglandet behagligt. Spänningen då? Tja teoretiskt var Krister och Per
Anders mästare när 2 seglingar återstod. Genom att Black Turkey vann den
näst sista, fanns lite spänning kvar till the end. Om dom och inte dom,
o.s.v. men så blir det ju nästan aldrig. Kiss Me Quick vann som väntat
och det var dom verkligen väl värda!

Olle
Kalkonen
(den med svamp)

Svenska 505 Förbundet

Uppdaterad 2000-10-10 av ebbe.rosen@compaq.com

 
